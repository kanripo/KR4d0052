# -*- mode: mandoku-view; -*-
#+TITLE: 淨德集
#+DATE: 2015-08-24 23:51:58.232787
#+PROPERTY: ID KR4d0052
#+PROPERTY: BASEEDITION WYG    
#+PROPERTY: JUAN 卷七
<pb:KR4d0052_WYG_007-1a>¶
欽定四庫全書¶
　淨徳集巻七¶
　　　　　　　　　　　　　宋　吕陶　撰¶
　表¶
　　謝知陳州到任表¶
臣伏奉告命差知陳州巳於四月一日到任者將命出¶
疆自貽罪戾叨恩補郡私享便安仰荷寵靈俯懐隕越¶
伏念臣才非專對學亦寡聞比緣變故而行豈以宴私¶
<pb:KR4d0052_WYG_007-1b>¶
為事昧從宜之禮兹為失職之愆合正常刑以懲顯¶
咎敢期睿鍳曲庇孤根下遷書使之名尚委藩侯之寄¶
(案王稱東都事畧陶奉使契丹以宣仁后在殯辭契丹/宴設西府奏陶不先取㫖除集賢院學士知陳州宋史)¶
(陶傳/失載)此盖伏遇皇帝陛下&KR0272;明溥照乾度廣容聼㫁務¶
於原情操術参於使過舜心篤孝矜其寕戚之䘮堯徳¶
尚仁議以惟輕之罪生成所暨塵冐尤深臣敢不敷暢¶
教風遵承憲令勤敕饑之政以綏惠流㪚攷治水之迹¶
以防閑墊災冀集涓埃歸酬覆載¶
<pb:KR4d0052_WYG_007-2a>¶
　　謝知河陽州到任表¶
臣伏奉敕命就差知河陽軍州事巳於今月十日到任¶
者出歴近甸即席未温易地專成踈恩過厚仰承重寄¶
俯激危心伏念臣生長遐方沉迷樸學為貧而仕敢懐¶
富貴之求度巳不能安及功名之㑹晩䝉異域稍渉華¶
塗禄過量而易盈位乘髙而速墜既煩宥罪猶許牧民¶
京輔奥區纔布二旬之政河津巨鎮又同千騎之行委¶
任皆優叨塵太甚此盖伏遇皇帝陛下文明齊日洪覆¶
<pb:KR4d0052_WYG_007-2b>¶
如天恢張百度之新克光前烈役御萬官之衆俾効寸¶
長故以此州付於不肖臣敢不體重民之意堅許國之¶
誠共治惟良勉希漢世之循吏以公其允敬服周官之¶
訓言冀贖往愆歸酬洪造¶
　　謝知潞州到任表¶
臣伏奉敕命差知潞州已於今月四日到任者引嫌以¶
請遂沾雨露之恩受命而行敢憚道途之役即安於此¶
揣分惕然伏念臣孤拙自将迂踈安用預先帝訪問之¶
<pb:KR4d0052_WYG_007-3a>¶
選乃竊虛名為陛下侍從之官殊無小補俄以出疆之¶
罪遽膺守土之行僅及一時巳更三郡承流宣化愧職¶
業之未修送故迎新幸封圻之宻邇此盖伏遇皇帝陛¶
下玩心於道繼序以仁崇有國之陛庭優容邇列重斯¶
民之師帥遴簡賢能入而嘗近於清光出則必叨於名¶
鎮因之寄任及此孤愚臣敢不推本淵源講求體要堅¶
險夷之履趣殚夙夜之勤勞晉有唐風惟務順民以治¶
魯非齊政安能累月而成冀收毫髪之功歸答堪輿之¶
<pb:KR4d0052_WYG_007-3b>¶
賜¶
　　謝改職名表¶
臣凖都進奏院逓到敕一道伏䝉聖慈荷授臣朝㪚大¶
夫充集賢殿修撰巳祗受者頒恩改職猶参書殿之華¶
拜命撫躬深愧儒林之秩伏念臣稟生寒陋渉世迂踈¶
以章句之學竊禄於盛時以日月之勞致身于要路鸞¶
臺鳯閣嘗塵𨽻屬之員熊軾虎符屢假承宣之寄未能¶
補過安敢冒榮伏遇皇帝陛下繼序以思正名而治酌¶
<pb:KR4d0052_WYG_007-4a>¶
古今之廢置載以官儀慎予奪之重輕特為國柄不遺¶
衰蹇亦畀寵光臣敢不仰載洪私敬承異數循名責實¶
慚非撰述之才竭節盡誠誓報施生之賜¶
　　謝知梓州到任表¶
臣伏奉敕命差臣知梓州軍州事臣已於今月二十六¶
日到任者昔乘拜疏願分鄉郡之符今乃叨恩遂載邦¶
侯之斾仰䖍俞命俯激危心伏念臣習不逢原用難應¶
務起家從仕希子雲之安恬發䇿决科鄙谷永之附㑹¶
<pb:KR4d0052_WYG_007-4b>¶
每䆒觀于義利靡狗易於險夷持以自盟乆而無愧半¶
生零落空驚嵗月之崢嶸晩景亨通忽接雲霄之歩武¶
偶緣使事輕去從班未閲再朞俄更四守既遂里閭之¶
請又塵屏翰之居力薄豈堪恩深宜報此盖伏遇皇帝¶
陛下至仁天覆大智日躋成湯之善與人必於噐使武¶
王之不忘遠燭以皇明未譴衰遅尚優臨遣况臣早嵗¶
曽使此方導徳澤于數州粗能寡過奉教條于一郡敢¶
不潜心兾收毫髪之勞歸答乾坤之賜¶
<pb:KR4d0052_WYG_007-5a>¶
　　謝責分司表(原註紹聖四/年閏二月)¶
人臣之過莫大於不忠王者之刑必誅而無赦仰頼好¶
生之徳俾從分務之司敬服寛恩交流感涕伏念臣禀¶
生寒陋渉世艱危不知事主之大方徒感近名之小智¶
出辭妄亂遇事狂迷名教之所莫容憲法之所不宥復¶
何靣目尚緩班聨既假職於别都仍即安于善地餘生¶
甚幸化力自歸此盖伏遇皇帝陛下加意盈成勵精聼¶
㫁繼志述事以光大前烈顯忠遂良以固安永圖察萬¶
<pb:KR4d0052_WYG_007-5b>¶
物之殊源無容紛糾憫一夫之垂盡未即誅鋤正其罪¶
以示勸懲錫之禄以養衰病臣敢不追訟前𤯝切防後¶
愆革行險之非心持保身之深戒生而無補僅逃蕭斧¶
之常刑死或有知猶兾敝帷之維惠¶
　　謝責降南嶽廟表¶
壊法容私義當顯戮謫官領局㤙許自新伏省過尤良¶
増戰灼伏念臣禀生寒陋渉世艱危早竊虚名晩塵膴¶
仕持從臣之槖無補猷為佩郡守之符多隳職業縱細¶
<pb:KR4d0052_WYG_007-6a>¶
民之盗鑄致私鏹之公行罪狀甚明刑書未議洎沗鄉¶
邦之寄任數為風眩之侵陵拜疏自陳方覬退休之幸¶
原情必罸俄聞責黜之音仰畏雷霆俯驚氷谷欲繼上¶
歸田之請慮難逃慢令之誅即扶病以之官已具舟而¶
去里窮途易塞衰氣復傷適當起䌫之初㡬有盖棺之¶
事遽飄流於三峡遽放蕩於重湖以七十之羸軀盡八¶
千之去路傋嘗險阨屢及俄虞偶全犬馬之餘生深荷¶
堪輿之厚賜此盖伏遇皇帝陛下乾行適治豐照通幽¶
<pb:KR4d0052_WYG_007-6b>¶
督群吏之循公光昭先憲寛一夫之垂盡滋廣至仁未¶
即銖鋤止從廢逐正其罪以警偷惰錫之禄以養衰殘¶
臣敢不追訟愆違恪遵檢押雖有負薪之疾豈敢乞骸¶
空懐結草之心終期報徳¶
　　謝知卭州表¶
臣五月二十日凖進奏院逓到敕一道至衡州伏䝉聖¶
㤙就差臣知卭州軍州兼管内勸農事臣即時祗受訖¶
者貶處遐方無復全軀之望生還舊里仍叨守土之榮¶
<pb:KR4d0052_WYG_007-7a>¶
恩出非常力同再造伏念臣禀生寒陋渉世迂踈粗聞¶
修巳之方竊有逢辰之幸熙寕㧞士早緣制䇿之採收¶
元祐擇官晩有禁塗之更踐乏深厚之文以丹書典誥¶
寡周宻之慮以出納樞機責任太隆施為奚稱方朝廷¶
之攻舉嘗勵翼以赴功逮朋黨之論興亦淪胥而被譴¶
天髙莫訴罪大胡言羽翼傷摧尤畏鷹鸇之搏逐夢魂¶
驚悸深憂斧鉞之加鋤敢期放廢之餘遽玷寵光之異¶
此盖伏遇皇帝陛下運乗天造道並日升聖繼聖以儲¶
<pb:KR4d0052_WYG_007-7b>¶
休光昭大慶新又新而作徳覃及群倫盡成湯觧網之¶
心廣夏禹泣辜之惠哀憐謫籍付畀郡章肉白骨以覬¶
充盈然死灰而求炎熖生成至此報効云何臣敢不欣¶
戴至仁推明初政承流以治少希循吏之所先擊壤以¶
歌願與齊民而共樂庶㡬晩節無累洪鈞¶
　　謝授再知梓州表¶
臣先以罪分司南京衡州居住於元符三年四月凖告¶
落分司差提舉成都府王局觀至五月内凖敇就差知¶
<pb:KR4d0052_WYG_007-8a>¶
卭州臣逐次謝恩祗受及奉表以聞去訖至今年二月¶
七日到綿州羅江縣又凖告充集賢殿修撰改差知梓¶
州臣即時望闕謝恩拜受者九殞之餘忽逢再造一年¶
之内輙易三遷初傋位於嗣官旋領麾於鄉郡繼沗集¶
仙之命仍分左蜀之符并出異恩悉還舊物幸非所望¶
感莫能勝伏念臣學不能美身志未可適道動踰涯分¶
易速悔尤奮飛於畎畆而濫陪英俊之存涉獵於縑緗¶
而與聞朝廷之政謂之才則嘗踐更於臺刑加之罪則¶
<pb:KR4d0052_WYG_007-8b>¶
乆廢放於江湖小人持附㑹之心乗而下石騷客有哀¶
憐之興惟欲招魂累年趨必死之鄉一旦履復生之地¶
洊沾殊澤増賁餘齡此盖伏遇皇帝陛下光紹寳圖勃¶
興治道大判惠邪之勢深權用舎之機雖衆正在朝足¶
跨啇周之盛而一夫失職尚攖尭舜之心䘏及衰殘槩¶
從收叙臣敢不究觀否泰省念初終如痛定而反思若¶
途窮而利往枕邱適願既知於瞑目之前結草酬恩敢¶
惮於没身之後¶
<pb:KR4d0052_WYG_007-9a>¶
　　謝知梓州到任表¶
臣近凖告命伏䝉聖恩除臣依前朝請大夫充集賢殿¶
修撰知梓州軍州事巳於三月十七日到任訖臣聞能¶
官人者尭之盛徳欲惠養於生民再為郡者漢之名卿¶
頗光輝於前世蓋知而善任任則必能舉其職故去而復至¶
至則有以慰其思乃君臣上下之交亦古今賢聖之美¶
載之行事可得而聞魏相之於河南以方嚴成治行黄¶
霸之在潁上以寛明得衆心盗賊未平願借㓂恂之力¶
<pb:KR4d0052_WYG_007-9b>¶
兒童相戯喜聞郭伋之來或體國以致忠或宜民而立¶
政前功不替後效愈明近代以來斯人盖寡未敢有起¶
於廢成賁以寵光復從書殿之賢仍領鄉邦之寄苟踰¶
其量徒厚爾顔伏念臣學文不能信道未篤丁辰於始¶
衰之日誤渉華途被罪於垂老之年乆褄裔土忽逢聖¶
作偶得生還特出淵𠂻悉叨舊物况潼川之區域乃益¶
部之比鄰嘗綰郡章尚傳里誦江山如故得陪父老之¶
嬉逰坵壟不遐庶盡嵗時之孝敬此盖伏遇皇帝陛下¶
<pb:KR4d0052_WYG_007-10a>¶
鼎新大政萃聚衆材用人如日之照臨正邪自辨成物¶
若天之化育小大不遺所以甄收及於衰朽臣敢不持¶
循素節勉強暮齡廣上徳之寛仁䘏遠方之凋瘵處耕¶
田鑿井之衆不失常生在垂衣拱手之朝庶㡬小補¶
　　乞致仕表¶
臣生長遠方逢值聖世擢皇祐進士登第寕制舉元祐¶
中塵冐侍從紹聖初謫放江湖伏遇皇帝陛下光紹寳¶
圖誕敷鴻澤昭洗過惡叙復班聨臣深遇勉竭疲駑仰¶
<pb:KR4d0052_WYG_007-10b>¶
答造化而齒髪衰暮疾恙侵凌竊慮職事曠廢重取非¶
戾伏望聖慈念臣今巳七十四嵗舊感瘴癘間或病作¶
心力昏耗難以釐務伏乞特降指揮許臣守本官致仕¶
庶㡬安養羸疾遂其餘生¶
　　謝致仕表¶
齒髪衰殘義當告老絲綸煥赫恩許歸休荷君父之始¶
終全臣子之進退敬承俞命感激危心伏念臣起迹至¶
寒逢辰過幸早竭簿書之力徒自沉迷晩叨侍從之班¶
<pb:KR4d0052_WYG_007-11a>¶
訖無補報侵尋暮境眷戀故郷輙申謝事之誠覬遂乞¶
骸之願仰煩睿鍳俯察愚𠂻此盖伏遇皇帝陛下舜道¶
用中尭仁濟衆如天地隂陽之覆不間于㣲雖蟲魚草¶
木之生亦從其欲因而衰朽得遂休閒臣即解郡章言¶
旋故里想天顔之睟穆難暏清光詠化日之舒長敢忘¶
帝力¶
　¶
　¶
<pb:KR4d0052_WYG_007-11b>¶
　¶
　¶
　¶
　¶
　¶
　¶
　¶
　淨徳集巻七¶
