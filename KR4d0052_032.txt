# -*- mode: mandoku-view; -*-
#+TITLE: 淨德集
#+DATE: 2015-08-24 23:51:58.628705
#+PROPERTY: ID KR4d0052
#+PROPERTY: BASEEDITION WYG    
#+PROPERTY: JUAN 卷三十二
<pb:KR4d0052_WYG_032-1a>¶
欽定四庫全書¶
　淨德集巻三十二¶
　　　　　　　　　　　　　宋　呂陶　撰¶
　五言律詩¶
　　和成都道中¶
溝畎清穿道禾麻綠䕃疇地形從此坦山勢為誰收使¶
指星言駕皇恩雨旣優愛吟吟不盡目斷錦江頭¶
　　嘉州陸氏涵秀樓¶
<pb:KR4d0052_WYG_032-1b>¶
勝地林泉近層楹物象閒野平秋璋列天闊暮雲還快¶
目登臨外棲心嘯傲閒羡君談雅槩持語寄江山¶
　　范才元參議求酒於延平使君邀予同賦謹次其¶
　　韻¶
桑落冷篘玉菊衰霜滿天飄零河朔飲悵望竹林賢烏¶
有防前轍青州貴下田使君能遣騎端為喚魚船¶
　　二月一日郡郊賞花得郊字¶
春仲方迎朔花農已滿郊曉園香散路晴樹錦垂梢耽¶
<pb:KR4d0052_WYG_032-2a>¶
勝為髙㑹通歡有淡交芳時去尤速吟賞莫輕抛¶
　　寄句輔元¶
普州公事少太守讀書多見得是非盡無如今古何老¶
懷驚歲月冷夢到雲蘿郡下有佳士㡬人陪詠歌¶
　　送李公擇同年赴嘉倅¶
極目三峩頂濃嵐切沓𠖇宦心甘似水親髪己如星夀¶
几陪春斚吟齋息晝鈴何須二千石旟隼衒丹青¶
　　過羅氏圜亭¶
<pb:KR4d0052_WYG_032-2b>¶
官暇無多事春深偶一來溪隨芳榭轉門入翠嵐開有¶
得供吟筆將閒付酒盃暫遊殊草草空趂夕陽迥¶
　　西郊¶
西郊村落好歲月甚優㳺野性每自適倦心何所求鼓¶
鐘催永晝砧杵報新秋若遇延形術猶能換白頭¶
　　思道同晦甫春日過李氏園亭次思道韻¶
官暇頻遊覽春闌勿嘆嗟閒情寓文酒好景付鸎花笑¶
語留長日園林訪㡬家歸途最喧塞紅燭數行斜¶
<pb:KR4d0052_WYG_032-3a>¶
　　和思道招晦甫¶
相親未多時相别已旬日詩筒須奉招棊手欲求敵三¶
春有餘閒一醉安足惜此樂眞無涯交情重金石¶
　　金竹(原註渠江有竹其色/深黄里人目為金竹)¶
修竹已可愛況復如黄金天地與正色雪霜堅此心雲¶
芝生有節栗玉種成林回首渭川遠山間饒翠隂¶
　　送楊日卿移任潘原¶
謫宦成流落移官自寵恩窮通雖異迹得喪盡忘言車¶
<pb:KR4d0052_WYG_032-3b>¶
馬動行色江山勞别魂關西三十世祠下見雲孫¶
　　歲除前五日獨往黎氏園見梅花盛發¶
慘淡歲將暮煙村忽見梅年光背我去春色為誰開半¶
日憑軒檻無人共酒盃芳標深可惜聊作看花囘¶
　　和賞梅¶
何處為眞賞芳園白玉英春前挺仙質物外得花名雪¶
月資閒淡風霜與潔清偏宜文字歛嘉客盡詩成¶
　　和聞蛩有感二首¶
<pb:KR4d0052_WYG_032-4a>¶
志士感幽寂杜門臨晩晴流年無奈老永夜有餘清秋¶
夏欲交處古今皆此聲羈愁與離恨為爾忽相并¶
思婦感離别夕霖殊未晴九秋消息近千里夢魂清續¶
縷有深意促機無緩聲寒衣遠須寄人去在幽并¶
　　送杜常¶
壯士軒昻早窮塗蹭蹬多直將天命說其奈客愁何晩¶
歲饒歸興青春亦浩歌舊溪如何守應便掛漁蓑¶
　¶
<pb:KR4d0052_WYG_032-4b>¶
　¶
　¶
　¶
　¶
　¶
　¶
　¶
　淨徳集巻三十二¶
