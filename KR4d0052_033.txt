# -*- mode: mandoku-view; -*-
#+TITLE: 淨德集
#+DATE: 2015-08-24 23:51:58.644909
#+PROPERTY: ID KR4d0052
#+PROPERTY: BASEEDITION WYG    
#+PROPERTY: JUAN 卷三十三
<pb:KR4d0052_WYG_033-1a>¶
欽定四庫全書¶
　淨徳集巻三十三¶
　　　　　　　　　　　　　宋　吕陶　撰¶
　五言長律詩¶
　　和春雪¶
歲改春將半春寒雪又飛積隂殊未散生氣一何㣲忽¶
墜千尋險偏增百仞巍密難沾煖席冷易襲征衣慿仗¶
凄風助遲留煦景歸聚來難得勢消去乃知幾衆喜勻¶
<pb:KR4d0052_WYG_033-1b>¶
萌潤私憂氣候違方當乘太蔟慎勿掩靈威尺地惟書¶
異豐年可免饑持言問真宰天道是耶非¶
　　再和初春微雪¶
治有春陽感和無月律差濃雲方聚鶴凍桞亦飄花瑞¶
應來如響羣情喜溢涯縱觀天勢淡俄失地形窊素月¶
交暉耀狂風助擊拏一斑迷隠豹三尺晦祥鵶塞上威¶
尤澟軍中語敢譁漢兵同被練朔地訝吹沙冷熖侵殘¶
燧寒聲入舊笳飛紈安用裂種玉豈須畬清潔山川景¶
<pb:KR4d0052_WYG_033-2a>¶
微茫草木芽墾田因澤及望歲已心遐共荷沾濡力應¶
忘旱歉嗟詩豪夜傳巻賀客曉趨衙滲漉元侯徳生成¶
赤子家指期三日耜拭目萬箱車况頼深仁恤㑹蠲重¶
賦加願賡稱頌句豈肯匿咬哇¶
　　和喜雪¶
向夕層雲結黎明漫漫飛山川都變色松竹倍生輝共¶
喜飄方密翻憂落漸稀隂功施黒律寒侯應璿璣右席¶
延文客先塗奉玉妃二儀清景混四野遠光圍愛日因¶
<pb:KR4d0052_WYG_033-2b>¶
藏照狂飈間作威三冬兹有得一榖敢言饑渇望於時¶
久華心在物微霈然䝉大潤化力少知歸¶
　　和對雪¶
嚴冬飛朔雪此景望中嘉雲暗垂天幕江平壓浪花翅¶
寒低獨鴈枝重折叢葭冷甲窮邊戍凝煙野叟家聚來¶
風有助消去日難遮爐煖頻烘獸盃濃不飲蜿謝呤殊¶
可愛郢唱更何加好盡登臨興搜題徹四遐¶
　　上韓端明¶
<pb:KR4d0052_WYG_033-3a>¶
要道根皇極純王攬懿網域中洪造廣天下大形彊臣¶
主同千載藩宣奠四方乾文耀參井地鎮聳岷梁景谷¶
餘波迥靈關古塞荒限蠻唐節制析部漢封彊石穴延¶
通道山扄設巨防利源充内帑兵勢壓巴羌付畀關休¶
戚權宜任弛張紫封傳墨敕金印坐黄堂自昔都俞重¶
其誰徳業彰乖崖施遠略忠獻紹前良樂得中和職人¶
躋富庶鄉含生知化力永日載春陽滲漉淵源在醲醇¶
骨髓藏深和流耳目盛事載縑緗歲月徒為久風猷信¶
<pb:KR4d0052_WYG_033-3b>¶
不忘恩褒賈逵祀人愛召公棠檜有喬枝荗蘭宜後葉¶
芳惟公真輔翼與世㑹明昌間發乾坤秀親逢日月光¶
國華增黼黻地寳獻琳琅尹道存先覺軻心藴至剛朝¶
廷尊閥閲士黨貴文章髙視雲霄路遐飛翰墨場鵬圖¶
指溟渤驥歩得康莊藩㑹初關決仙瀛已踐揚本元游¶
祕府侍從陟清廂偉望全康濟周才厯浩穰中天承帝¶
選南國撫民傷使範資勤恤君言務肅將繡衣恩燦燦¶
大旆遠皇皇賑惠常聞黯澄清乃識滂疲羸起溝壑暴¶
<pb:KR4d0052_WYG_033-4a>¶
濫去豺狼大節堅特守純忠自激昻還登文石陛頻上¶
諫書囊人鑑分今古神龜憲否藏斯猷三接告至理一¶
言詳柱下尊良史螭頭立左郎纂修該七法注録擅三¶
長午夜星垣㢠南風省户凉揮毫綸綵爛垂佩玉聲鏘¶
春老常聨萼雲晴鴈綴行雄名出蘇李公論羙常楊眷¶
倚隆矜式諮詢行賛㐮得人居内相有道輔明王大手¶
憑才識深謀恊典常五花曾執判七寳屢登牀燕見趨¶
東閣優容對未央儀刑真謇謇謨訓極洋洋重委臺綱¶
<pb:KR4d0052_WYG_033-4b>¶
正終圖國體康至誠頻啓導大事費裁量多僻消芽孽¶
羣邪潔肺膓諄諄聞藥石凜凜畏氷霜論議他奚恤猷¶
為己所當安危一身繫出處萬民望蔡俗嗟延哺堯心¶
慮納隍建侯崇屏翰選徳庇災殃異政乘時立清飈與¶
惠翔界中生穭榖境上散飛蝗儒將能専閫神兵豈頓¶
鋩十連循節鉞四面固金湯拓地歸充國謀軍得子房¶
天威神臂指戎氣窒喉吭屬國恬懷撫函書恥謾狂具¶
贍宜廟幄遐福合陵岡迺顧西南遠明如左右旁大門¶
<pb:KR4d0052_WYG_033-5a>¶
堪世守輿頌願時颺命䇿榮千矢封圭判二章物傳家¶
乃舊刀應夣為祥善事知弓冶竒毛識鳯凰百尋標落¶
落萬頃信汪汪廟瑟餘音靜庖刀發刃鋼闊難求畛域¶
微不誤毫芒雅意儒為寳宏規沼象璜魯公先請學髙¶
䀢力崇庠教化惟敦奬衣冠敢怠遑七經登講舎數仞¶
企師牆樂善無遺芥懲非易去稂百城損慱塞萬井絶¶
貪攘牧廐寛收歛(原註許收芻之/積罷斂一歳)窮閻飽歳糧(原註嵗/窮發廩)¶
(以貸周/及貧窶)吏姦藏𤓰吻人瘼愈膏盲昔謂庖厨侈徒矜口¶
<pb:KR4d0052_WYG_033-5b>¶
體嘗愛心加俎豆和氣落壺觴蔀屋晴曦燭枯荄湛露¶
瀼盛時逢召杜奕世見龔黄至矣紓宵旰熙然恊雨暘¶
里閭敦悌讓原野競農桑指顧寧陬落生成及稻梁邉¶
聲息金皷民室富囷倉共樂親熒座僉期輔峻廊定登¶
賢相器行促舎人装奕奕驅軺傳喈喈餙鏤鍚矢謨勤¶
翼舜納誨永隆商鄭武髙風盛韋成懿跡相洪鑪専皷¶
鑄大鼎薦烹鬺浩漡躋民域安平援世航詩人褒繡袞¶
坤道吉黄裳歌舞真賢進光華至治香欲知能事畢四¶
<pb:KR4d0052_WYG_033-6a>¶
海處陶唐¶
　　和質夫運使大夫久旱喜雨長句¶
六月陽初亢三農否忽傾應祈由化力䝉惠得歡聲草¶
木英華動山川氣象清石間看燕舞池上覺蛙鳴水闊¶
江尤𣺌雲濃夜未明逡巡煩暑薄時序好風輕喜意知¶
餘潤憂心恐易晴秀園吟際適豐野望中平勤有賢侯¶
志霖非舊史評不須窮造物土俗但犂耕¶
　　又和喜雨¶
<pb:KR4d0052_WYG_033-6b>¶
壇宇嚴封築牲羞薦潔鮮精誠宜有感惠澤果無愆暑¶
氣沉虛谷濃雲布滿天雷霆馳勢力河漢動經躔農作¶
方勞甚人情忽㤗然春渠慙訟水夜皷促芸田優足過¶
三日豐登又一年隨車循吏事應可繼前賢¶
　　雲頂山次韻¶
地峻山形壯周遭盡勝遊抱巖如拱手轉嶺似回頭老¶
木凌空㢠濃雲覆石幽朝陽千里快暮雨數峯愁澗底¶
猿隨鹿松顛鶴勝鷗香花開靜宇煙火認他州寳翰中¶
<pb:KR4d0052_WYG_033-7a>¶
朝錫神燈半夜留勢容逋客戀景許化工偷雪色連年¶
貯嵐光幾院收仙葩多躑躅野果號獼猴法印傳無礙¶
禪機問郎酬叢林分徑路蓮社得朋儔眼遠層霄闊心¶
澄外物浮登臨豁塵抱今古信悠悠¶
　　送俞漕¶
積有儒林望聊從使節行髙文自經緯壯志欲澄清地¶
鎮三峨重江波萬里平闊難求畛域深不為功名吉象¶
光圖籍祥風巻旆旌巢阿贍鳯彩運海見鵬程事外神¶
<pb:KR4d0052_WYG_033-7b>¶
鋒晦胸中寳鑑明淵源千慮極肝膽一言傾徳業期康¶
濟諮詢屬老成定知前席對有以澤羣生¶
　　送人為郡回¶
當世勲賢後嶄然器業髙劒鋒天際倚虹氣王中韜列¶
乘提藩總雙旌署郡曹至精慿寳鑑大割見庖刀曠闊¶
非私物周流不失毫霜威摧吏𤓰春煦起民膏治世須¶
醫國亨塗合擁旄蜀人懷舊徳涪漢共滔滔¶
　　送楊秘丞赴戎南倅¶
<pb:KR4d0052_WYG_033-8a>¶
萬里南溪水滔滔逼郡城四時多雨氣終日是江聲蠻¶
市煙中合山疇火後耕孤村隨漑斷絶嶂與雲平甲冷¶
三冬成蜂髙半夜驚盛朝咨鎮守别乘委才明愛日迎¶
舟檝春風巻旆旌蘭陔新膳潔(原註迎侍太/夫人之官)花縣舊隂¶
成(原註君嘗/佐邑戎南)荔子瓊瑤破藤梢琥珀傾羈懷休念遠淺¶
醉易忘情宦況如郵傳年華似送迎笑談聊布政閒暇¶
亦論兵僻地非通轍層霄有去程行聞海沂詠流入竹¶
枝清¶
<pb:KR4d0052_WYG_033-8b>¶
　　送王昌州屯田¶
百里鄰疆宇詳聞懿迹多本原由簡厚論議必中和平¶
日春陽愛斯民徳澤歌藩宣聊息偃名教足逶迤遠業¶
今猶鬱亨塗去若何蓬仙終到海軒鳯必巢阿裁割神¶
鋒舉光輝國鑑磨公乎難隠讓忠義貴無他¶
　　送張景元(并序/)¶
　　　天下之勢如腹心手足之相須而成求其所以¶
　　　安靜於中者必少休其外也勞敝四體則歡寧¶
<pb:KR4d0052_WYG_033-9a>¶
　　　愉悦之氣化而形色槁瘁孰謂四方之地可不¶
　　　暫紓其力以養中國之用乎天子恭已於上萬¶
　　　官任職於下廟堂權其謀方部維其紀綱郡邑¶
　　　赴嚮其事雖付畀之迹異而愛念元元之心均¶
　　　焉以一道處之重任也舉天下財賦之出蜀最¶
　　　多焉正朔始歸中原時為生豐贍物估擬今率¶
　　　十之一司租庸者闇經遠之慮沿其時直以限¶
　　　王賦賦雖重矣而他求未及民不吿勞數十年¶
<pb:KR4d0052_WYG_033-9b>¶
　　　間供億日益繁泉幣日益輕物估日益湧而乃¶
　　　務足經費者以半價市繒帛按户而歛歲無慮¶
　　　四十萬康定中兵興於西饋軍之費又三十餘¶
　　　萬地産有常而賦重於昔物估日湧而半價之¶
　　　歛增齊民無聊竊自憤難間或乘以饑旱則溝¶
　　　壑之委可為寒心嗚呼天下一體也治天下一¶
　　　道也四民之勞如此其極也而議者曾不顧恤¶
　　　乃曰殖財具事則於吾何歉豈朝廷所以待遠¶
<pb:KR4d0052_WYG_033-10a>¶
　　　方之意耶豈君子所以均愛物之心耶比歲臺¶
　　　雜趙公以漕節出按閔蜀困匱乃列上利病得¶
　　　減康定之數疲羸延頸庶幾休息今明公臨部¶
　　　未幾惻然有撫恤之心計當道繒帛所積凡半¶
　　　價之八為罷一歲夫豈非君子慿其所存於中¶
　　　者以度物制宜而濟其徳業乎固不能遷度於¶
　　　外而與之疾徐也旣而上召公以副大計士有¶
　　　惜公之去之速而謂吾蜀不能深被其賜者此¶
<pb:KR4d0052_WYG_033-10b>¶
　　　安知天下之治戒乎遺逺而君子之徳業惟其¶
　　　有加於民之為貴奚遲速遐邇之間乎用是推¶
　　　公之心則吾蜀被賜非特今而已某敢第其説¶
　　　以為序而繼之詩¶
方域提權重朝廷擇士尊綱疎因正紀流潔為澄源寒¶
日風威靜熙陽氣序溫人知廉使體物荷聖皇恩清轡¶
纔周境歸途已駕轅光華三節瑞邃宻九重閽韶集丹¶
山鳯雲升北海鯤聞公難避讓天下盡元元¶
<pb:KR4d0052_WYG_033-11a>¶
　　送馮樞密¶
帥領來全蜀掄魁祗一人(原註由進士狀元/鎮蜀者惟公一人)崧髙雪山¶
勢清徹錦江津旒冕思長䇿機衡屬老臣部中方拜賜¶
天下又廻春出處無非道安危繫此身巖贍殊慶快塗¶
説敢開陳聖運重熙久皇威萬里振勒兵充宇宙按劒¶
待煙塵權術輕三表韜鈴貴五申招懷及蠻徼指顧下¶
洮岷文誥傳荒服天聲壓外鄰捷書連歲上故壤一朝¶
新計費千金易論功百勝頻征衣空杼軸戰骨委荆榛¶
<pb:KR4d0052_WYG_033-11b>¶
水旱乾坤慘錐刀畎畝貧人情危欲鎮帝澤壅難均幸¶
㑹公歸國相歡物在鈞華心生草野和氣滿楓宸士論¶
歸依切風謠禱頌真嘉謨慿獻納大事費經綸治術關¶
休戚規模有革因號寒思挾纊引哺願嘗珍圖治雖更¶
化封侯漫富民髙明深鑒照密勿定諮詢悟主言稱舜¶
論兵諭借秦無為羣動悦不陳四夷賓寶鼎千鈞重薰¶
琴九奏純放懷留化日反掌叙彛倫邦體還清靜王綱¶
務率循太平勲業就寰海被堯仁¶
<pb:KR4d0052_WYG_033-12a>¶
　　送師厚¶
毳冕登車後薫琴易柱時遐方新視聽赤子繫安危羅¶
網難投足錐刀漸削肌激昻忠論發絡繹奏封馳有意¶
同休戚無心計險夷海傾身亦禦山轉力須支沸鼎憂¶
魚爛沈疴待藥治正邪雙辯起義利兩塗知帝徳終柔¶
遠天聰善聽卑丁寧詢使指勞來及坤維大法圖公共¶
憸言惡詭隨弊從經嵗積恩許一朝釐治體今殊昔仁¶
聲喜換悲方期講原本何暇語毫釐虎噬猶吾怯蠅營¶
<pb:KR4d0052_WYG_033-12b>¶
漫爾為隂功符監佑直道擁祥禧行色青雲棧英游白¶
玉遲是非都一笑歸旆巻晴曦¶
　　送范堯夫(并序/)¶
　　　自改作之議興士大夫有以言獲罪者罪之愈¶
　　　多而言之愈不已天下之事其是乎其非乎公¶
　　　由諫員謫守蒲津領漕於蜀察民重困不忍以¶
　　　厚歛加之凡朝廷詢間可否則述利病以對毅¶
　　　然不可少奪其於天下國家始終無毫髪愧負¶
<pb:KR4d0052_WYG_033-13a>¶
　　　也世之人平居以端良自處或慷慨論議決不¶
　　　為得喪所遷一旦紛華悦於前困阻脅於後則¶
　　　顧望縮伏務以求容於衆向所謂志尚操履者¶
　　　棄置若長物然仰聽下風亦厚顔矣公之去蜀¶
　　　人思焉某於是序而又為之詩¶
欲賦旋歸樂翻成感遇篇盛時惟道在輿誦自民傳伊¶
昔更張議於今造化權綱條籠宇宙號令震山川大畧¶
先農穡餘波及貨泉俊豪爭援世忠亮欲回天暮對青¶
<pb:KR4d0052_WYG_033-13b>¶
蒲側朝留赭案前堪憂逐江海猶許治蕃宣此地勞飛¶
輓何人念瘠捐壯心摧更激高節困尤堅晩歲松方荗¶
洪爐燄不燃迂從鄒叟得(原註前史有謂/孟子為鄒叟者)勇在孟賁先¶
坦若王良轍端如后羿弦一毫無畏惜千慮極哀憐定¶
論予張膽游辭彼脅肩尺尋難枉直鑿枘自方圓止沸¶
愁烘鼎調音恥絶絃漢緡寛酒𣙜唐賦舎庸錢睿智期¶
開允生靈懼削朘弊端殊皎皎物望甚拳拳白日功名¶
久浮雲富貴遷萬鍾均廩禄一品漫貂蟬儻為升沈動¶
<pb:KR4d0052_WYG_033-14a>¶
誰能事業全寄言天下士無愧屬眞賢¶
　　送蔡帥赴平涼¶
劒外開三蜀回中宿萬兵召還宜北覲賜鉞又西征體¶
貌均先後權綱一重輕淵衷尤愼簡輿意尚難平伊昔¶
藩條振於今治體成有為終簡易無迹但恢閎筆下銷¶
頑弊樽前得隠情快如長劒立通若巨河傾闊刃從虛¶
落醇源及物情山川增氣象草木遂勾萌煖褐三冬足¶
豐疇百室盈詠歌今父母畏服古神明方幸華輪柅俄¶
<pb:KR4d0052_WYG_033-14b>¶
聞瑞節迎渇心猶借冦翹望欲還瓊況復盤關路常瞻¶
部使旌十連依玉帳一道固金城後詔光前出新棠似¶
舊榮于宣推徳業所至盡功名塞馬寜非福溟鵬豈問¶
程惟期未温席歸去纂家聲¶
　　郊祀禮成詩¶
皇極恢臨照嘉時屬盛隆八年登至治大祀答圓穹並¶
報知坤道推尊見祖功先期齊廣殿將旦謁真宫杲日¶
迎鑾皎祥雲遶蓋紅衣冠開祕寢幢節下層空東嚮經¶
<pb:KR4d0052_WYG_033-15a>¶
途近前贍太室崇過門遵徃徳降輅屈清躬(原註臣聞/嚮者先帝)¶
(入太廟望見神室郎降輅歩至齋殿此盛/徳也陛下循而行之尊神重禮孝敬之至)八聖威神在¶
三牲薦品豐奉璋人左右進俎序西東上意精純至英¶
靈顧享同念深堯八彩感切舜重瞳(原註臣闈唐韓愈/作元和聖徳詩羙)¶
(憲宗功徳有薦享新宫淚落人俎之句恭惟陛下大資/仁孝親享祖宗之神考之室必有永懷之感臣愚敢輙)¶
(形容/之)地勝壇灣闊(原註近郊/壇地名)塵清輦路通綵城齊北闕¶
天仗轉南風旂動三辰麗兵嚴萬衞雄國容殊肅穆丘¶
勢自穹窿虛次移銅漏(原註圜丘之禮旣作樂降神陛/下立於小次前移刻然後登壇)¶
<pb:KR4d0052_WYG_033-15b>¶
(以獻深得祖/宗敬天之意)升壇儼玉珫禮惟三獻具樂以六成終燔¶
燎交神聽髙明鑒睿衷岡陵均委積箕翼等光融海沸¶
歡聲振天旋瑞氣充呼嵩喧宇宙迎仗抃華戎盛典千¶
春備洪恩庶彚䝉山河皆户牖寰海一帡幪獨運陶鈞¶
術齊驅造化工令行雷洊震澤及雨其濛苛密寛三面¶
幽潛達四聰華心歸荗草蟄户啓昆蟲六合澄清外羣¶
生富夀中願賡成命頌垂裕播無窮¶
　　送呉龍圖仲庶赴江寧¶
<pb:KR4d0052_WYG_033-16a>¶
方域開全晉權綱委巨公深仁吾所導實惠物常䝉曠¶
濶歸儒術周流見治功蠢生無不贍豪利豈須籠金糓¶
邉屯鋭農桑漢地豐頌聲如響答和氣與春融天下殊¶
庸冠朝廷偉望隆咨詢懷舊徳付畀出清衷禁直圖書¶
近龎恩屏翰崇鄉衣新粲錦都軾再慿熊自昔金陵盛¶
於今玉節雄江山三國勢臺殿六朝風地勝名區在時¶
移徃事空貢先淮甸入化接海隅同封宇緩安外煙波¶
賦詠中民瞻深繫屬國論素探窮此日留藩鎮何時補¶
<pb:KR4d0052_WYG_033-16b>¶
上聰鈞衡須遠業藥石仰真忠孰謂勞申伯前知用弱¶
翁南歸勿遲久登弻代天工¶
　　送江巨源奉議¶
呉㑹儒林勝坤維使節雄人誰攀景躅物自得清風繅¶
玉塵埃外氷壺愷悌中教源資濬遵治具費磨礱舉向¶
權衡見難相畛域窮章傳青瑣闥夢徹紫真宫自昔文¶
章手能成造化功夷途方濶歩公論況僉同晝永朝紳¶
接天髙奏牘通平生先遠業有以助堯聰¶
<pb:KR4d0052_WYG_033-17a>¶
　　送聞人夷庾太愽¶
邑有循良政人特介潔心庖刀發虛刃廟瑟鼔遺音閒¶
草豐春野修篁荗晩林恤民中詔遠及物上恩深歲月¶
呉江夢山川蜀道吟歸歟清議在直筆待君簪¶
　　送茹世羙少卿¶
切慕真仙理能收至靜心紛華雖爾共勢利莫吾侵造¶
化歸三鼎逍遙託五禽一言平物我萬事委浮沈研味¶
經翻玉吁嗟礫變金太霞方夢想流水漫光隂得郡情¶
<pb:KR4d0052_WYG_033-17b>¶
應樂休官志已深遐飛脱塵網髙視笑蹄涔舊徳淹卿¶
寺清風聳士林却憂公議在未易解朝簪¶
　　和提舉遊上方南禪十韻¶
宿約遊雲谷晨興過寺扉雨聲隨歩急暑氣逐風微正¶
午逢晴照層霄歛夕霏江濤千里湧城郭萬山圍清集¶
同揮塵髙談及轉璣虛涼河朔飲蕭散道家衣適意朋¶
簪盛回頭世網非碁休誇小勝禪莫問餘機對景聊行¶
樂因吟欲賦歸髙人應笑我白首戀輕肥¶
<pb:KR4d0052_WYG_033-18a>¶
　　答王仲髙¶
從政宜師古為儒貴席珍承流仰循吏慮患屬孤臣休¶
戚同千里輕肥止一身虛名稱有土慙色見斯民羅網¶
甘投足波瀾恥問津狂言千重辟冷笑待憸人琴瑟方¶
調節芻蕘願采詢閉關聊度日開巻易經春地煖畦蔬¶
足年豐甕粟陳惟特三不愧通塞任天鈞¶
　¶
　¶
<pb:KR4d0052_WYG_033-18b>¶
　¶
　¶
　¶
　¶
　¶
　¶
　¶
　　淨徳集巻三十三¶
