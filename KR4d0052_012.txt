# -*- mode: mandoku-view; -*-
#+TITLE: 淨德集
#+DATE: 2015-08-24 23:51:58.302000
#+PROPERTY: ID KR4d0052
#+PROPERTY: BASEEDITION WYG    
#+PROPERTY: JUAN 卷十二
<pb:KR4d0052_WYG_012-1a>¶
欽定四庫全書¶
　淨德集巻十二¶
　　　　　　　　　　　　　宋　吕陶　撰¶
　啟¶
　　賀宰執正旦啟¶
辰㑹孟陬兹得四時之正嵗推上月葢惟萬物之原恭¶
惟某官器宅天精德參坤載運太寧之化和若鈞鎔固¶
累盛之圖夀如箕翼適厥人正之序諒同邦社之休寖¶
<pb:KR4d0052_WYG_012-1b>¶
被洪私舉増善頌謹官聮而有繫慶台衮以無從¶
　　賀蘇内翰啓¶
伏審光膺制命進直禁林蓋朝廷以斯文為難必咨間¶
傑而天下知共議所屬共激歡心恭惟某官道造本元¶
才周貫變語黙繫時之休戚出處為國之重輕密告嘉¶
猷務引君而當道總司大計期節用以裕民逺業寖施¶
貴名増重深被中宸之遇延登内相之崇惟仁經義緯¶
之成文庶幾同於三代况前兄後弟之接武盛事萃於¶
<pb:KR4d0052_WYG_012-2a>¶
一門將倚全謨共敷元化某逺從吏役恭聴恩俞趨慶¶
莫縁瞻風載抃¶
　　荅知梓州杜學士啟¶
比叨寄任外總輸將方馳馹以及彊願嚮風而致問恭¶
惟某官處躬於道飾吏以文綴從書殿之游付以藩雄¶
之治朞年報政兹有顯庸一節還朝佇躋禁直某逺方¶
雅眷垂貺珍題即拜祇承併増感怍¶
　　荅新知梓州周考功啟¶
<pb:KR4d0052_WYG_012-2b>¶
伏惟柅車臨部頒政諭民治體一新物情交抃恭惟某¶
官躬處於道應務以才藴如圭璧之純發若蓍龜之决¶
寖涉逺業久涉要塗入省為郎議惜馮唐之老還家開¶
府歌傳叔度之來即慶僉俞遂躋華近某叨從晩涖適¶
㑹歸心入境觀風仰仁聲之逺布發函愛教慚禮好之¶
相先良極感銘豈勝叙述¶
　　荅知廣安家朝請啟¶
忝將使事稔聴治聲褰賈琮之帷足以成政戲老萊之¶
<pb:KR4d0052_WYG_012-3a>¶
服切於養親緣愛日之純心抑登雲之髙步眷求有待¶
褒召可期譬夫上帝之圭安假人工而後保清廟之瑟¶
不須衆和而流音深慙小言仰累純德遽辱牋修之貺¶
過存禮好之隆佩服至誠叙揚奚悉¶
　　謝兩府啟¶
自梓易淮引方車而就道由楚得蜀遽委轡以涖官釋¶
萬里奔走之勞享一旦里閭之便清朝信道特重逺民¶
使者觀風許臨故國以可否利害知之有素故亷按職¶
<pb:KR4d0052_WYG_012-3b>¶
任付而不疑廩祿所霑僅周貧屬松楸在望尤慰永懐¶
事非近比之常力本誤知之及此葢伏遇某官槖籥萬¶
類權衡百工故曲從私欲之所安乃可責公家之後效¶
某謹當清任事情刻已致忠莫敢或遑冀少行其素業¶
毎懷靡及庶無負於斯人倘吏最之有聞則化鈞之可¶
報¶
　　賀許右丞啟¶
伏審法扆疇庸天臺入輔伏惟清慰竊惟分六卿之職¶
<pb:KR4d0052_WYG_012-4a>¶
葢推演於道原峻二轄之權賴總特於事統逺存周家¶
之髙躅進見唐室之宏模稽古建官至矣先朝之法度¶
任人共政偉乎盛際之典刑恭惟某官抱道覺民任誠¶
孚物識前言往行以畜德發仁經義緯而成文步朝庭¶
之要塗任天下之大務兩為京兆再直禁林議其更踐¶
之深惟先舊徳倚以弼諧之用幾若後時一發寵章交¶
流歡頌昔魏鄭公以平直稱職韋𢎞景以鯁亮知名惟¶
時鉅公豈持前哲仰聖賢之相與信宗社之無彊某屬¶
<pb:KR4d0052_WYG_012-4b>¶
綰漕符阻趨賔席卑情無任瞻咏欣躍之至¶
　　賀新知成都李寳文啓¶
伏審職近清廂任隆全蜀公朝遴簡僉謂難能舊俗交¶
歡前知受恵恭惟某官至誠格物令德冝民凡踐涉於¶
要塗皆發施於逺業西州使指深養治源北到師臺允¶
崇國體特重憑熊之寄再煩叱馭之行視封域之中宻¶
如庭戸澤蒼黔之衆均若子孫行報膚公延登近比某¶
夙叨知奬載抃寵章官守奔馳難逐兒童之候迓鄰光¶
<pb:KR4d0052_WYG_012-5a>¶
焜燿樂聞父老之謳歌欣詠實勤叙揚奚極¶
　　謝成都知府李寳文啟¶
誤被詔除就遷漕事莫副朝廷之寄任徒為鄉曲之便¶
安竊自省循率從援致此則某官愛人由義樂善以誠¶
顧盼末塗矜憐拙宦常假游談之助因為仕進之階况¶
復鄉邦久依徳宇澄清行部毎推明恕之心偃息于藩¶
巳報中和之政幸而晩輩仰止下風匪惟日奉於教言¶
抑亦動遵於使範願言感抃奚既叙揚¶
<pb:KR4d0052_WYG_012-5b>¶
　　荅知州李守啟¶
伏審詔除適逺政體更新雖屈髙才實歡輿頌恭惟某¶
官處躬于義飭吏以文言其踐厯之深衆推久次考以¶
猷為之素率有嘉聲尚煩叱馭之行聊重憑熊之寄夷¶
塗未駕毎懐驥櫪之嗟瑞翮將翶安復鶉籠之戀即聞¶
褒召歸序髙華某謬綰使符密依容庇捧玉音而載抃¶
瞻徳宇以増勞欣詠之思深切于是¶
　　答慶帥賀右史啟¶
<pb:KR4d0052_WYG_012-6a>¶
叨被詔音誤堦柱史名非實稱幸與愧并伏念某學甞誦¶
經仕欲行已涉道至淺彊文不高嵗月馳邁于憂患之¶
塗志氣耗凋于塵滓之域青緗黄巻雖素業之未忘文¶
石赤墀豈寒鄉之可到胡然冒據率有夤緣此葢某¶
官恕以愛人公于引類謂其有一日之雅常借品題知¶
其無萬乗之容隂為禆助乗容以進省己甚明力若舟¶
航己拜嘉于徳宇音如金玉又承教于風郵徒極置藏¶
曷窮敘述¶
<pb:KR4d0052_WYG_012-6b>¶
　　賀太原帥啟¶
四國于蕃邦家所以示彊幹弱枝之勢一麾出守州部¶
所以致承流宣化之勞其振舉如裘領之從其委使若臂¶
指之應况論道經邦之舊徳居秉旄杖鉞之達尊克壯¶
其猷増重兩山之氣象所服者衆特高二鄙之威名岱¶
宗之澤不出於一朝洪河之潤自及于千里顧惟陋邑¶
授屬提封常引領於門庭敢薦名於竿牘恭惟某官道¶
光羣辟徳被斯民藉裴令之論兵輟于樞軸仰鄭公之¶
<pb:KR4d0052_WYG_012-7a>¶
開幕遄返朝廷介圭聞入覲之期繡衮有來歸之詠復¶
資逺業永翊昌圖某叨假郡章獲依帥節𢎞綱具舉願¶
遵條目之常柔轡以驅庶盡疲駑之力前瞻臺席増抃¶
予心¶
　　答新知遂州馮朝請啟¶
伏審以親自列得郡為榮士論推高民謡胥慶恭惟某¶
官安行於義晦養其才服毳冕以平刑有光使指戲綵¶
衣而致養實便州麾匪惟承不匱之歡抑以溥如膏之¶
<pb:KR4d0052_WYG_012-7b>¶
澤某叨從晩涖適㑹晝歸握手升堂將襲芝蘭之異發函¶
愛教逺聞金玉之音即俟披承併伸感抃¶
　　回新及第先輩啟¶
伏審發䇿中程疏恩唱第副士林之博議聳鄉社之樂¶
觀竊以經術取人重本原于數路文章適用逄亨㑹於¶
一時推之風俗則朝廷由道徳以混同言之路什則君¶
子安義命以登進所求不苟其得尤難恭惟新恩先輩¶
問學該深操修純潔登英華而飭掲己坊表以憲時力¶
<pb:KR4d0052_WYG_012-8a>¶
少徳多非特效儒流之博實先名後實宜然致人爵之¶
隆自此顯塗期於異日偶縁晚涖適㑹晝歸負弩相迎遐¶
想古風之如在使郵垂貺遽煩禮好之過隆¶
　　回卬州知郡陳大夫啟¶
比者祇命易麾深慙異數及兹受代愧繼前良空傳父¶
老之謡難奉子孫之契重加禮意曲示牋修拜惠何堪¶
瞻風愈切永以為好言莫能勝¶
　　謝梓州路提舉常平薛寺丞啟¶
<pb:KR4d0052_WYG_012-8b>¶
起於謫放賁以寵光還書殿之美名領潼川之優寄適¶
父老之願愧無所以承宣事大夫之賢將有依於庇頼¶
恭惟某官文而飭治政必養源襲訓範於樞庭振猷為¶
於使部淵澄流潔餘波有以載霑綱舉綱疎衆目從而¶
不紊况有雲霄之清議其惟堂構之高才即序禁塗益¶
敷逺業息肩故里引領下風行遂參承併伸感忭¶
　　答簡州知郡楊朝請啟¶
比者起於發放賁以寵光得郡還家難稱邦人之傒望¶
<pb:KR4d0052_WYG_012-9a>¶
勝牋賤好過煩才哲之撫存觀禮意之勤隆異世途之¶
流薄第増感服奚極敘暢¶
　　賀簡州知郡楊朝請啟¶
伏審攷績推先頒恩示勸陟郎曹之前列沸郡境之歡¶
聲恭惟某官茂器承家逺材適治要塗更踐惟嫺循吏¶
之風華步超遷元被盛朝之寵行期異日自陟邇聨¶
　　謝諸公賀致仕啟¶
齒髮衰殘義當避退名勲煥赫恩許歸休於君臣之際¶
<pb:KR4d0052_WYG_012-9b>¶
幸而有終于朋友之功豈為無助此葢某官至誠嗟恤¶
雅度并包知其勉強不前未甞深責使之安完而去可¶
樂餘生重委牋修曲存軫念且引年謝事庶㡬免賢者¶
之誚義所宜然而杜門養疾聊以待終焉之期禮無足¶
賀襃嘉所及愧懼莫勝方羸疹之纒緜想門庭之阻邈¶
欣聞所教書不盡言¶
　　回成都監司啟¶
隆恩遣使朝廷委憲度之成清轡戒塗郡邑仰光華之¶
<pb:KR4d0052_WYG_012-10a>¶
逺式欽茂業良抃下悰夙覿風徽甞親誨語方幸退藏¶
於里巷未由趨集於賓除嚮望實勤敘揚奚悉¶
　　代賀范相公啟¶
器兼文武道備天人始列周行綽有棟梁之器及參大¶
政蔚為社稷之才果振家聲遂當國相昔韋平嗣興於¶
西漢袁楊繼起于東京張公錫延賞之名陸氏取象先¶
之意雖云華族未必熙朝然猶前史以為美談當世謂¶
之榮事固未有百年遇太平之運四時膺爰立之求以¶
<pb:KR4d0052_WYG_012-10b>¶
今言之一何盛也某夙登門仞甞頌威容念班謁以無¶
由第承風而竊抃¶
　　賀新知成都胡資政啟¶
伏審法扆疇庸制函申命易宛邱之巨鎮領令全蜀之¶
要權一發寵章交流歡頌恭惟某官至誠自既大節不¶
欺以道徳文章為經國之逺猷以法度紀綱為致君之¶
先務四鄰作輔獨高治世之典刑九命出藩尤重逺方¶
之形勢即聞温綍復秉洪鈞某早候下風宿聞餘教仰¶
<pb:KR4d0052_WYG_012-11a>¶
朝位之圗任竊幸依仁知鄉黨之䝉休敢先致慶願言¶
欣詠奚極敘揚¶
　　答家朝請謝轉官啟¶
伏審天官考績法扆霈恩循格有常遷官示寵恭惟某¶
官内崇徳本旁貫治源賢業周施宜坦雲霄之步禄階¶
敘進榮酬日月之勞仰承君命之光華聊助親幃之喜¶
樂遽煩隆禮特貺珍題感抃交深布宣奚極¶
　¶
<pb:KR4d0052_WYG_012-11b>¶
　¶
　¶
　¶
　¶
　¶
　¶
　¶
　淨徳集巻十二¶
